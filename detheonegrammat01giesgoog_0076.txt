67

sufficiant ad accuratam de doctrina eius ferendam senten-
tiam, id certe constat, varia atque haud exigua Thoonem
instructum luisse doctrina eamque ex eo potissimum elucere,
quod Theon imprimis intentus fuit ad poetas Alexandrinos
Lycophronem et Callimachum interpretandos, quos poemata
sua rebus obscurissimis valdeque reconditis ornare 'atque
replere studuisse constat. Unde optimo iure conicere licet,
Theonem haud mediocriter compertas habuisse res mythicas,
historicas, geographicas etiam maxime obscuras atquev recon-
ditas, quae opinio eo maiorem accipit probabilitatem, quod
plura, quibus tempus non invidit, eius fragmenta ad illas
disciplinas spectant. Nec non in rebus proprie grammaticis
illum occupatum esse, lexicon eius comicum docet'atque
fragmenta, in quihus verborum significationes, origines, ratio
scribendi ac pronunciandi illustrantur. Theonem vero non
solum eos collegisse, quos priores grammatici scripserint
'commentarios diversorum poetarum, sed ctiam de suo multa
adiecisse, exiis fortasse concludere possis, quae in Et. M.

pg. 49 de accentu vocis ἄκμηνος dicuntur, ubi Theon cum .

Aristarcho exsistit non consentiens. Accedit, quod primus
ille interpretatus esse videtur Nicandrum. 58)

De dicendi genere, quali Theon usus sit in commentariis,
senteutiam ferre non ausim propterea quod incertum est,
utrum lexicographi scholiastaeque, qui commentariis eius
utebantur, ipsa Theonis verba operibus suis inseruerint, an
illa ad suum ipsorum sermonem accommodaverint. Si quis
ipsa Theonis verba in scholiis agnosci posuerit, tamen impe-
dietur, quominus aliquid certi statuat de eius genere dicendi
ob scripturam saepius in scholiis ita perturbatam, utrix
quid dicatur intelligere possis. Quare hanc rem missam
facimus. ,

Tandem ut huic commentationi finem imponamus, nemi-
nem spero non intellexisse ex mea disputatione, Thoonem

⁵⁸) Cfr. Bussemaker, praef. ad schol. Nicandr. pg. 1.

 

